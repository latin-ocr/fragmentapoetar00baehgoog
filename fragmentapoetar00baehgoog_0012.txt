PRAEFATIO. 5

uocarem3 nam sufficere plane ad crisin Nonianam tres
illos libros multo usu didici. in aliis quoque scrip-
toribus uellem adfuissent editiones pleniore codicum
notitia innixae, ut in Persii scholiis (nec in Macrobio
Eyssenhardtii opera quamquam laudabalis aut Ianii
copias aut ampliores perquisitiones reddidit inutiles).
denique quorundam auctorum editiones quas uocare
consueuimus criticas adhuc cunr magno horum stu-
diorum incommodo desiderari, non ego primus dolui.
in Donato Terentiano cx Parisino et Oxoniensi non-
nulla suppeditauit ODaiatzko (Leidensem Voss. L. Q.
24 ipse inspexi), in Lactantio copias humanissime de
prompsit SBrandtius Heidelbergensis, qui etde codi-
cum pretio nos edocuit3 nec non in Suetonio et scholiis
Statianis succurrerunt GBcckerus Bonnensis ct PhKohl-
mannus Emdensis, in Augustino AGcldbacherus.

In re orthographica uariorum⁴ temporum rationem
habui, sed ut in nonnullis rebus codices sequerer
duces et ex. gr. in Lucilio modo aspiratas ele a pt
ponerem modo simplices: aequabilitatem quandam in
his rebus adpetere nolui, ne priscas ubique repo-
nendo formas nimius essem in mutando. Nonium
autem quod nonnulli nuperrime censuerunt uetustam
orthographiam sedulo seruasse, falsissimum omnino
est3 qua dc re alibi, si offeretur occasio, plura.

Indicam omnium doctorum, qui singulorum poe-
tarum laciniis congerendis inlustrandis emendandis
ante me operam necabant, accurate contextum hic
subicere, eo magis superuacaneum censemus, quod fa-
cile quibus lubido est et ex apparatu nostro critico
et ex aliis operibus haud paucis de ea re possunt
edoceri. sed ne sua dote haec praefatio careret, pla-
cuit ex ingenti materia, quam pertractata haec frag-
menta nobis suggesserunt, eligere disceptationem cer-
tae cuiusdam quaestionis, ex qua rationes nostras in
priseae latinitatis monumentis tractandis initas lieet
cognoscere.

—-— -

 

